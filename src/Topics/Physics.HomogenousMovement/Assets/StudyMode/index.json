[{"Title":"Pohyby v homogenním tíhovém poli","Contents":[{"Type":"RealWorld","Title":"Úvod","Text":"\\par \\textit{Napětí by se dalo téměř krájet. \rSkupina rytířů vkládá do velkého koše poslední zátěž a přesouvá se \rke šlapacímu kolu. \rNa povel se začnou pomalu pohybovat a stroj se zachvěje. \rRameno trebuchetu se jen neochotně sklání k zemi.} \\\\\r\rOpatrně ho zajistí mohutnou pojistkou.\\\\\r\rNěkolik mužů umístí těžký kámen do koženého vaku.\\\\\r\rVšichni ustoupí do bezpečné vzdálenosti od mohutné dřevěné konstrukce.\\\\\r\rTrhnutí lanem a kámen letí vstříc nepřátelské pevnosti.\\\\\r\rDesítky očí se nemohou odtrhnout od projektilu.\\\\\r\rDoletí?\\\\\r\rPokud se těleso bude pohybovat v blízkosti Země (nebo jakékoliv jiné planety), bude na něj působit tíhová síla. Abychom si celou situaci zjednodušili, tak budeme předpokládat, že těleso se pohybuje v těsné blízkosti povrchu Země a jeho trajektorie bude velmi malá (oboje vzhledem k rozměrům Země).","IsHtml":false},{"Type":"KnowledgeCheck","Title":"Kontrolní otázka","Question":"Pokud budou tyto podmínky splněny, lze považovat tento pohyb za pohyb v homogenním poli?","CorrectResponse":"Například ve výšce 10 km nad zemským povrchem je tíhová síla menší řádově o desetitisícinu procenta oproti tíhové síle na povrchu. Proto lze považovat tíhové pole pro malé trajektorie v blízkosti Země za homogenní.","WrongResponse":null,"CorrectAnswerIndex":0,"Options":["Ano, se zanedbatelnou odchylkou.","Ne, tíhové pole je pole radiální."]},{"Type":"Text","Title":"Text","Text":"Pro jednoduchost budeme přepokládat, že na těleso kromě tíhové síly $\\vec{F_G}$ žádné další síly nepůsobí. Zanedbáme tedy i odpor vzduchu. Pohyb v odporujícím prostředí bude tématem další aplikace v projektu „Hrátky s fyzikou.“","IsHtml":false},{"Type":"KnowledgeCheck","Title":"Kontrolní otázka","Question":"U kterého z následujících pohybů můžeme zanedbat odpor vzduchu?","CorrectResponse":"List stromu se při pádu bude kolébat ve vzduchu. Héliový balónek nejenže nebude padat, ale nejspíš bude vlivem vztlakové síly stoupat. Stejně velké kapky deště dopadají stejnou rychlostí – to svědčí o pohybu v odporujícím prostřední. Jedině u ocelové kuličky padající ze stolu můžeme zanedbat odpor vzduchu.","WrongResponse":"","CorrectAnswerIndex":1,"Options":["Pád listu ze stromu","Pád ocelové kuličky ze stolu","Héliový balónek ve větru","Kapky deště"]},{"Type":"Text","Title":"Untitled","Text":"Nejjednodušším pohybem v homogenním tíhovém poli je volný pád. Složitějšími pohyby jsou vrhy, kdy je těleso vrženo nenulovou počáteční rychlostí $\\vec{v_0}$ a zároveň padá volným pádem ve směru zrychlení $\\vec{g}$","IsHtml":false}],"Type":"Chapter"},{"Title":"1. Volný pád","Contents":[{"Type":"Text","Title":"Úvod","Text":"Nejjednodušší pohyb v homogenním tíhovém poli Země je volný pád. Na těleso, které je na počátku v klidu, necháme působit pouze tíhovou sílu $\\vec{F_G}$.","IsHtml":false},{"Type":"KnowledgeCheck","Title":"Kontrolní otázka","Question":"O jaký pohyb se bude jednat, když na těleso žádná jiná síla nebude působit?","CorrectResponse":"Z druhého Newtonova pohybového zákona víme, že pokud na těleso s konstantní hmotností působí stálá síla, tak se pohybuje se stálým zrychlením. Pokud tedy na těleso působí síla $\\vec{F_G}$, tak se pohybuje se stálým zrychlením $\\vec{g}$.","WrongResponse":"","CorrectAnswerIndex":1,"Options":["Rovnoměrný pohyb s nulovou počáteční rychlostí.","Rovnoměrně zrychlený pohyb s nulovou počáteční rychlosti a stálým tíhovým zrychlením $\\vec{g}$","Rovnoměrně zpomalený pohyb s nulovou počáteční rychlosti a stálým tíhovým zrychlením $\\vec{g}$","Nerovnoměrný pohyb s nulovou počáteční rychlostí a nestálým tíhovým zrychlením $\\vec{g}$"]},{"Type":"KnowledgeCheck","Title":"Kontrolní otázka","Question":"Jaké vztahy platí pro velikost okamžité rychlosti $v$ a pro dráhu $s$ v čase $t$?","CorrectResponse":"Vztahy $v= \\text{konst.}$ a $s=vt$ platí pro rovnoměrný pohyb, vztahy $v=v_0+gt$ a $s=v_0 t+1/2 gt^2$ pro rovnoměrně zrychlený pohyb s nenulovou počáteční rychlostí. Pro volný pád, tedy pro pohyb rovnoměrně zrychlený s nulovou počáteční rychlostí, platí vztahy $v=gt$ a $s=1/2 gt^2$.","WrongResponse":"","CorrectAnswerIndex":1,"Options":["$v= konst$ a $s = vt$","$v=gt$ a $s=\\frac{gt^2}{2}$","$v=v_0+gt$ a $s=v_0 t + \\frac{1}{2} gt^2$"]},{"Type":"ToRemember","Title":"K zapamatování","Text":"Doba pádu $t_d=\\sqrt{\\frac{2h}{g}}$","IsHtml":false},{"Type":"KnowledgeCheck","Title":"Kontrolní otázka","Question":"ychlost dopadu je $v_d=g \\cdot t_d$. Jaký získáme po úpravě vztah?","CorrectResponse":"$v_d = gt_d = g\\sqrt{\\frac{2h}{g}}=\\sqrt{g^2}\\sqrt{\\frac{2h}{g}} = \\sqrt{\\frac{2g^2h}{g}} = \\sqrt{2gh}$","WrongResponse":"","CorrectAnswerIndex":1,"Options":["$v_d = \\sqrt{\\frac{2h}{g}}$","$v_d = \\sqrt{2gh}$","$v_d = \\sqrt{\\frac{g}{2h}}$","$v_d = g \\sqrt{2h}$"]},{"Type":"Text","Title":"Text","Text":"Příkladem volného pádu je upuštění jakéhokoliv předmětu z malé výšky.","IsHtml":false},{"Type":"Tasks","Title":"Úloha","HasNumericInput":true,"Unit":"$\\mathrm{m}$","Placeholder":null,"Question":"Šikmá věž v Pise je vysoká přibližně $56\\,\\mathrm{m}$. Jak dlouho by letěla k Zemi kovová koule, kterou bychom volně svrhli z jejího vrcholu? Řeš výpočtem i s pomocí aplikace, tíhové zrychlení je  $10\\,\\mathrm{m}.\\mathrm{s}^{–2}$, hodnotu zaokrouhli na desetiny sekundy.","CorrectResponse":"\\bf{Výpočet:}\r$h = 56\\,\\mathrm{m}$, $g= 10\\,\\mathrm{m}.\\mathrm{s}^{–2}$, $t_d= ?$\r\r$$t_d=\\sqrt{\\frac{2h}{g}} = \\sqrt{\\frac{2 \\cdot 56}{10}} = 3,3 s$$\\bf{Pomocí aplikace:} Volný pád, počáteční souřadnice $x_0\\,(\\mathrm{m}) = 0{,}00$, počáteční souřadnice $y_0\\,(\\mathrm{m}) = 56{,}00$, tíhové zrychlení  $g\\,(\\mathrm{m}/\\mathrm{s}^2) = 10$. Z tabulky hodnot $3,3\\,\\mathrm{s}$.","WrongResponse":"","AllowedAnswers":["3.3","3.4"],"Tolerance":0.0}],"Type":"Chapter"},{"Title":"2. Svislý vrh","Contents":[{"Type":"Text","Title":"Svislý vrh - úvod","Text":"\\par Pohyb, kdy je těleso vrženo počáteční rychlostí $v_0$, \rkterá má opačný směr než je směr tíhového zrychlení $g$, \rnazveme svislý vrh (nebo svislý vrh vzhůru).\\\\\r\r\\par V první polovině pohybu se těleso pohybuje rovnoměrně zpomaleným \rpřímočarým pohybem. Velikost rychlosti v se zmenšuje a v nejvyšším bodě \rtrajektorie je nulová. V druhé polovině pohybu se těleso pohybuje volným pádem, \rtedy rovnoměrně zrychleným přímočarým pohybem.\\\\\r\r\\par Velikost okamžité rychlosti v při stoupání v čase $t$ je dána vztahem po výpočet \rokamžité rychlosti rovnoměrně zpomaleného pohybu $v=v_0-gt$, kde $v_0$ je velikost \rpočáteční rychlosti, $g$ velikost tíhového zrychlení a $gt$ je velikost rychlosti volného pádu.\\\\\r\r\\par Okamžitou výšku y tělesa v čase t určíme ze vztahu $y=v_0 t-1/2 gt^2$, kde $v_0$ t je dráha rovnoměrného pohybu při stálé rychlosti $v_0$ a $1/2 gt^2$ je dráha volného pádu.\\\\\r\r\\par Odvodíme si vztah po výpočet maximální výšky, které těleso při svislém vrhu dosáhne. \rTuto výšku budeme značit $h$ a nazývat výška vrhu. V této výšce je okamžitá rychlost nulová. \rČas potřebný k dosažení výšky vrhu nazveme doba výstupu $t_v$. \\\\\r\r\\par $v_0-gt_v=0$, odtud vyjádříme $t_v=v_0/g$\r","IsHtml":false},{"Type":"KnowledgeCheck","Title":"Kontrolní otázka","Question":"$h=v_0 t_v-1/2 gt_v^2$, po dosazení $t_v$ a úpravách je","CorrectResponse":"$h =v_0 t_v-\\frac{1}{2} gt_v^2 = v_0 \\frac{v_0}{g}-\\frac{1}{2} g(\\frac{v_g}{g})^2 = \\frac{v_0^2}{g}-\\frac{v_0^2}{2g} = \\frac{v_0^2}{2g}$","WrongResponse":"","CorrectAnswerIndex":3,"Options":["$h = \\frac{v_0^2}{g}$","$h = \\frac{2v_0}{g^2}$","$h = \\frac{v_0}{g^2}$","$h = \\frac{v_0^2}{2g}$"]},{"Type":"Text","Title":"Pokračování","Text":"Z výšky h těleso padá volným pádem k zemi a dopadne za dobu $t_d$ (doba dopadu). Výšku $h$ urazí za čas dopadu, tedy $h=1/2 gt_d^2$. Pro čas dopadu dostáváme $t_d=\\sqrt{\\frac{2h}{g}}=\\sqrt{\\frac{2}{g}\\cdot\\frac{v_2^2}{2g}}=\\frac{v_0}{g}=t_v$.\rDoba volného pádu $t_d$ je stejně velká jako doba výstupu $t_v$. Čas pohybu tělesa $t_p$ by tak šel vypočítat ze vztahu $t_p=2v_0/g$.\rKdyž je doba volného pádu $t_d$ stejně velké jako doba výstupu $t_v$, můžeme odvodit i velikost rychlosti dopadu $v_d=gt_d=gt_v=g \\frac{v_0}{g}=v_0$.\rTěleso tedy dopadne stejně velkou rychlostí, jakou bylo vrženo vzhůru.\rVolejbalista, který dělá „bloky“, koná svislý vrh. Zrovna tak basketbalista, který doskakuje pod košem.\r","IsHtml":false},{"Type":"Tasks","Title":"Úloha: Karlovarský minerální pramen","HasNumericInput":true,"Unit":"$\\mathrm{ms^{-1}}$","Placeholder":null,"Question":"Karlovarský minerální pramen Vřídlo tryská až do výšky 12 metrů. Jakou maximální rychlostí tryská voda ze země? Řeš výpočtem i s pomocí aplikace, tíhové zrychlení je $10\\,\\mathrm{ms^{–2}}$, hodnotu zaokrouhli na celé metry za sekundu.","CorrectResponse":"\\par \\bf{Výpočet:} $h= 12\\,\\mathrm{m}, g= 10\\,\\mathrm{m \\cdot s^{–2}}, v_0= ?$\r$$v_0=v_d=\\sqrt{2gh}=\\sqrt{2 \\cdot 10 \\cdot 12}= 15\\,\\mathrm{m \\cdot s^{–1}}$$\\\\\r\r\\bf{Aplikace:} Svislý vrh, počáteční souřadnice $x_0 (m) = 0,00$, počáteční souřadnice $y_0 (m) = 0,00$, tíhové zrychlení $g (\\mathrm{m \\cdot s^{-2}}) = 10$. Pro rychlost $v (\\mathrm{m \\cdot s^{-1}}) = 15$ je maximální souřadnice $y = 11,25 m$, pro $v (\\mathrm{m \\cdot s^{-1}}) = 16$ je $12,8\\,\\mathrm{m}$.","WrongResponse":"","AllowedAnswers":["15"],"Tolerance":0.0}],"Type":"Chapter"},{"Title":"3. Vodorovný vrh","Contents":[{"Type":"Text","Title":"Úvod","Text":"Udělíme-li tělesu počáteční rychlost $\\vec{v_0}$ ve vodorovném směru a během pohybu bude na těleso působit pouze tíhová síla ve směru tíhového zrychlení $\\vec{g}$, tak bude konat tzv. vodorovný vrh.\\\\\r\r\\par Složením rovnoměrného pohybu ve vodorovném směru $\\vec{v_0}$ a volného pádu ve směru $\\vec{g}$ vznikne pohyb, jehož trajektorií je část paraboly s vrcholem v místě vrhu.\rPro popis vodorovného vrhu umístíme těleso na počátku pohybu do souřadnic $x_0 = 0, y_0=h$, kde $h$ je výška, ze které je těleso vrženo. Souřadnice bodu, ve kterém se těleso nachází v čase $t$ od vrhu, jsou $x=v_0 t, y=h-1/2 gt^2$.\r","IsHtml":false},{"Type":"Image","ImageName":"Obr_tema_1_01.png","Title":"Image"},{"Type":"Text","Title":"Délka vrhu","Text":"Odvodíme si vztah pro délku vrhu $d$, což je největší vzdálenost od místa vrhu ve vodorovném směru. V této vzdálenosti ukončuje těleso svůj pohyb a má souřadnice $x=d$ a $y=0$. Dobu pohybu tělesa si označíme $t_d$.","IsHtml":false},{"Type":"KnowledgeCheck","Title":"Kontrolní otázka: Čas dopadu","Question":"$h-\\frac{1}{2} gt_d^2=0$, odtud vyjádříme:","CorrectResponse":"$h=\\frac{1}{2}gt_d^2, 2h=gt_d^2, \\frac{2h}{g}=t_d^2$ a odtud $t_d=\\sqrt{\\frac{2h}{g}}$. Po dosazení do vztahu $x=v_0 t_d$ je $d=v_0 \\sqrt{\\frac{2h}{g}}$.","WrongResponse":"","CorrectAnswerIndex":1,"Options":["$t_d=\\frac{h}{g}$","$t_d=\\sqrt{\\frac{2h}{g}}$","$t_d=\\sqrt{\\frac{h}{g}}$","$t_d=\\sqrt{\\frac{h}{2g}}$"]},{"Type":"Text","Title":"Pokračování","Text":"\\par Ze vztahu vyplývá, že délka vrhu závisí na velikosti počáteční rychlosti $v_0$ a na výšce $h$, ze které bylo těleso vrženo.\\\\\r\r\\par Příkladem vodorovného vrhu může být volejbalové podání „horem“, kdy míč se zpočátku pohybuje vodorovně. Vodorovný vrh je i výstřel z pušky ve vodorovném směru či upuštění libovolného předmětu z letadla.\r","IsHtml":false},{"Type":"Tasks","Title":"Úloha: Hasicí letadlo","HasNumericInput":true,"Unit":"m","Placeholder":null,"Question":"Letadlo, které se používá k hašení lesních požárů, létá rychlostí $180\\,\\mathrm{km/h}$ ($50\\,\\mathrm{m/s}$). Jak daleko před požárem muselo vypustit vodu, když letělo ve výšce $30\\,\\mathrm{m}$. Řeš pomocí výpočtu i pomocí aplikace. Tíhové zrychlení je $10\\,\\mathrm{m \\cdot s^{–2}}$, výsledek zaokrouhli na celé metry.","CorrectResponse":"","WrongResponse":"","AllowedAnswers":[],"Tolerance":0.0}],"Type":"Chapter"},{"Title":"4. Šikmý vrh","Contents":[],"Type":"Chapter"},{"Title":"Použité zdroje","Contents":[{"Type":"Literature","Title":"Použité zdroje","Text":"SVOBODA, Emanuel, BEDNAŘÍK, Milan a ŠIROKÁ, Miroslava. Fyzika pro gymnázia. 5., přepracované vydání. Praha: Prometheus, 2013. ISBN 978-80-7196-431-5.\r\r<br /><br />\r\rVolný pád :: MEF. Fyzika :: MEF [online]. Copyright © 2006 [cit. 04.02.2020]. Dostupné z: http://fyzika.jreichl.com/main.article/view/63-volny-pad\r\r<br /><br />\r\rSvislý vrh vzhůru :: MEF. Fyzika :: MEF [online]. Copyright © 2006 [cit. 04.02.2020]. Dostupné z: http://fyzika.jreichl.com/main.article/view/65-svisly-vrh-vzhuru\r\r<br /><br />\r\rVodorovný vrh :: MEF. Fyzika :: MEF [online]. Copyright © 2006 [cit. 04.02.2020]. Dostupné z: http://fyzika.jreichl.com/main.article/view/67-vodorovny-vrh\r\r<br /><br />\r\rVrh šikmý :: MEF. Fyzika :: MEF [online]. Copyright © 2006 [cit. 04.02.2020]. Dostupné z: http://fyzika.jreichl.com/main.article/view/68-vrh-sikmy\r","IsHtml":false}],"Type":"Chapter"}]