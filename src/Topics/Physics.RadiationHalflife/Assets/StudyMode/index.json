[
  {
    "Title": "1. Úvod",
    "Contents": [
      {
        "Type": "RealWorld",
        "Title": "Hirošima",
        "Text": "\\par Co je to okamžik? Oka-mžik, mžiknutí oka. Podle chytrých knih trvá jedno mrknutí 0,2 až 0,3 sekundy - okamžik. Co všechno se však může během této krátké doby stát? Myslíte, že nic?\\\\\r\r\\par Přenesme se do 6. srpna 1945. Japonské město Hirošima zažívá krásné ráno, které slibuje příjemný den. Jen jediné americké letadlo kazí výhled na oblohu. Kdo by si ale dělal starosti z jediného letadla, které už stejně odlétá pryč…\\\\\r\r\\par 8:15 hirošimského času: Atomová bomba na nachází ve výšce 600 m nad nemocnicí Šima. Most přes řeku Aioi, který byl skutečným cílem útoku kvůli svému umístění v centru města a snadné rozpoznatelnosti ze vzduchu, se nachází ve vzdálenosti 170 m od nemocnice. Letoun Enola Gay je již 18,5 km daleko a letí ve výšce 9600 m. K uvolnění bomby došlo před dlouhými 44,4 sekundami. Výškoměr vysílá signál třem odpalovačům, které uvádějí uranový projektil do pohybu.\\\\\r\r\\par 0,000 1 s od aktivace bomby: Uranový projektil zasahuje cíl tvořený 25,6 kg uranu 235. Dosahuje se tak nadkritického množství. První neutron rozštěpil první jádro uranu a sprška neutronů zasáhla další jádra, která se začala dále štěpit a tříštit. Řetězová reakce začala.\\\\\r\r\\par 0,000 101 s od aktivace bomby: Během 1 mikrosekundy došlo k řetězové reakci, při které se rozštěpil asi jeden kilogram z celkových 63 kilogramů uranu. Bomba vybuchuje silou rovnající se 15 000 tunám dynamitu. Teplota vybuchující bomby dosahuje několika milionů stupňů Celsia.\\\\\r\r\\par 0,1 s od aktivace bomby: Ohnivá koule má průměr 30 m. Teplota v ní dosahuje hodnoty téměř 300 000 °C. Neutrony a částice záření gama dopadají na zemský povrch.\\\\\r\r\\par 0,15 s od aktivace bomby: Vzduch nad zemí žhne a září jak Slunce. Žena sedící u břehu řeky Ota 800 metrů daleko od epicentra se vypaří. Veškerý personál průmyslového paláce, který se nachází 150 m od epicentra výbuchu, umírá. Nenajdou se po nich žádné ostatky. Zmizí a nic po nich nezbude.\\\\\r\r\\par 0,02 - 0,03 s od aktivace bomby: Intenzivní infračervené záření zapaluje vše hořlavé do vzdálenosti několika kilometrů od centra výbuchu. Teplota v epicentru dosahuje 6000 °C. Bronzová socha Buddhy se taví, stejně tak jako žulové kameny. V tělech zvířat a lidí se vaří voda. Tlaková vlna se šíří rychlostí 3 km za sekundu. Lidé, kteří se nacházejí do vzdálenosti 1 km od místa výbuchu, jsou již mrtví či umírají. V následujících dnech bude jejich počet strmě stoupat, až se dosáhne koncem roku 1945 hodnoty 80 000 obětí.\\\\\r\r\\par Eizo Nomura se krčí v suterénu železobetonové budovy a jeho tělo se snaží vyrovnat s vysokou dávkou radiace, tlakovou a tepelnou vlnou a šokem. Nachází se pouhých 170 metrů od epicentra výbuchu, a brzy stane nejbližším známým člověk, který přežil.\\\\\r\r\\par Paul Warfield Tibbets, pilot letounu B-29 Enola Gay, pozoruje stříbrně modrý záblesk a zažívá podivný pocit v ústech. Stejný pocit, jako kdyby se vidličkou dotkl amalgámových plomb v ústech.\\\\\r\r\\par Most přes řeku Aioi je těžce poškozený, ale přesto stále stojí. Stejně tak radiace uvolněná výbuchem přetrvá v Hirošimě staletí.\\\\\r\r\\par Někdy je v okamžiku ukryt celý život, který vám ještě zbývá a někdy je to jen mávnutí motýlích křídel.\r",
        "IsHtml": false
      }
    ],
    "Type": "Chapter"
  },
  {
    "Title": "2. Radioaktivita",
    "Contents": [
      {
        "Type": "Text",
        "Title": "Text",
        "Text": "\\par Radioaktivita je přeměna atomového jádra na jádro jiné za současného uvolnění velkého množství energie. Tato energie je vázána na neviditelné záření (tzv. radioaktivní záření). Vysoké dávky radioaktivního záření jsou pro člověka nebezpečné, ač malé množství radiace je všudypřítomné a tvoří takzvané přírodní pozadí.\\\\\r\r\\par Z hlediska původu rozlišujeme radioaktivitu přirozenou a umělou.\\\\\r\r\\par Přirozená radioaktivita je vlastnost atomových jader nestabilních nuklidů prvků, které se samovolně přeměňují na nuklidy stabilnější.\\\\\r\r\\par Umělá radioaktivita je vyvolána vnějším vlivem, například bombardováním daného nuklidu alfa částicemi, neutrony nebo jinými jádry.\\\\\r\r\\par Objev přirozené radioaktivity v roce 1896 byl prvním signálem ze světa atomových jader a znamenal pro fyziky velké překvapení. Podařilo se tak sledovat samovolnou přeměnu jednoho prvku na jiný, o což se marně snažili alchymisté po celá staletí.\\\\\r\r\\par Překvapující byla i vysoká hodnota energie trvale vyzařovaná radioaktivní látkou. Tento objev později vyústil v konstrukci atomových bomb, elektráren a dalších zařízení.\\\\\r\r\\par O odhalení radioaktivity se zasloužil francouzský fyzik Antoine Henri Becquerel (1852–1908), jemuž byla roku 1903 udělena Nobelova cena a následoval rok po objevu rentgenového záření v roce 1895.\\\\",
        "IsHtml": false
      }
    ],
    "Type": "Chapter"
  },
  {
    "Title": "3. Přeměna alfa",
    "Contents": [
      {
        "Type": "Text",
        "Title": "Text",
        "Text": "$$^A_ZX \\to ^{A-4}_{Z-2}Y+^{4}_{2}\\alpha$$\r\\par Protonové číslo $Z$ udává počet protonů v jádře, nukleonové číslo $A$ udává počet nukleonů a neutronové číslo $N$ počet neutronů. Platí $A=N+Z$.\\\\\r\\par Produktem alfa přeměny je alfa záření. Toto záření tvoří částice alfa, tedy jádra helia $^4_2He$.",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "Jaký náboj mají částice alfa?",
        "CorrectResponse": null,
        "WrongResponse": null,
        "CorrectAnswerIndex": 0,
        "Options": [
          "Kladný",
          "Záporný",
          "Jsou bez elektrického náboje"
        ]
      },
      {
        "Type": "Text",
        "Title": "Text",
        "Text": "\\par Částice alfa jsou ze všech radioaktivních částic nejpomalejší.\\\\",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "Zkuste odhadnout průměrnou rychlost těchto částic:",
        "CorrectResponse": null,
        "WrongResponse": null,
        "CorrectAnswerIndex": 2,
        "Options": [
          "200 km/h",
          "2 000 km/h",
          "20 000 km/h"
        ]
      },
      {
        "Type": "Text",
        "Title": "Text",
        "Text": "\\par Záření alfa je mezi ostatními typy radioaktivních záření nejméně pronikavé - zastaví ho i list papíru či několik centimetrů vzduchu. Má však velkou schopnost ionizovat látku, proto je velmi nebezpečné pro zdraví člověka.\\\\\r\r\\par Konkrétní příklad jaderné reakce:\r$$^{239}_{94}Pu \\to ^{235}_{92}U+^{4}_{2}\\alpha$$",
        "IsHtml": false
      }
    ],
    "Type": "Chapter"
  },
  {
    "Title": "4. Přeměna beta",
    "Contents": [
      {
        "Type": "Text",
        "Title": "Text",
        "Text": "\\par Přeměna beta plus\r$$^A_ZX \\to ^{A}_{Z-1}Y+\\beta^++elektronové\\ neutrino,$$\rpřeměna beta mínus\r$$^A_ZX \\to ^{A}_{Z+1}Y+\\beta^-+elektronové\\ neutrino.$$\\\\\r\r\\par Produktem beta přeměny je beta záření. Je tvořeno pozitrony - záření beta plus ($\\beta ^+$) nebo elektrony - záření beta mínus ($\\beta ^-$).\\\\\r\r\\par Pozitron ($e^+$) je stabilní elementární částice, která je antičásticí elektronu ($e^-$). Pozitron má naprosto identické vlastnosti jako elektron vyjma elektrického náboje. Ten je sice stejně velký, na rozdíl od záporného náboje elektronu má však opačné znaménko - je kladný. Stabilní je jen ve vakuu, neboť velice ochotně interaguje s elektrony. Při jeho interakci s elektronem dochází k anihilaci: elektron i pozitron zaniknou a vzniká pár fotonů gama záření.\\\\\r",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "Zkuste odhadnout průměrnou rychlost elektronů vzniklých při beta přeměně:",
        "CorrectResponse": null,
        "WrongResponse": null,
        "CorrectAnswerIndex": 1,
        "Options": [
          "28 000 km/h",
          "280 000 km/h",
          "2 800 000 km/h"
        ]
      },
      {
        "Type": "Text",
        "Title": "Text",
        "Text": "\\par Je to více pronikavé záření, které zastaví například deska hliníku o tloušťce 1 mm.\\\\\r\r\\par Konkrétní příklad jaderné přeměny beta mínus:\r$$^{233}_{90}Th \\to ^{233}_{91}Pa+\\beta^-+elektronové\\ neutrino.$$\\\\",
        "IsHtml": false
      }
    ],
    "Type": "Chapter"
  },
  {
    "Title": "5. Přeměna gama",
    "Contents": [
      {
        "Type": "Text",
        "Title": "Text",
        "Text": "\\par Přeměna gama\r$$^A_ZX^* \\to ^A_ZX+\\gamma .$$\\\\\r\r\\par Záření $γ$ je elektromagnetické záření – částicově ho lze popsat jako tok fotonů.\\\\",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "Vlnová délka gama záření je:",
        "CorrectResponse": null,
        "WrongResponse": null,
        "CorrectAnswerIndex": 0,
        "Options": [
          "kratší než $10^{-10}$ m",
          "$10^{-8}$ - $10^{-9}$ m",
          "delší než $10^{-7}$ m"
        ]
      },
      {
        "Type": "KnowledgeCheck",
        "Title": "Kontrolní otázka",
        "Question": "Elektrický náboj fotonů je:",
        "CorrectResponse": null,
        "WrongResponse": null,
        "CorrectAnswerIndex": 2,
        "Options": [
          "kladný",
          "záporný",
          "fotony jsou bez elektrického náboje"
        ]
      },
      {
        "Type": "Text",
        "Title": "Text",
        "Text": "\\par Toto záření je nejpronikavější. Nejvíce ho absorbují materiály s vysokým protonovým číslem a vysokou hustotou, například olovo. Čím silnější bude vrstva, tím méně záření skrz něj projde.\\\\\r\r\\par Konkrétní příklad přeměny gama:\r$$^{67}_{31}X^* \\to ^{67}_{31}X+\\gamma .$$\\\\",
        "IsHtml": false
      }
    ],
    "Type": "Chapter"
  },
  {
    "Title": "6. Zákon radioaktivní přeměny",
    "Contents": [
      {
        "Type": "Text",
        "Title": "Text",
        "Text": "\\par Aktivita $A$ vyjadřuje počet radioaktivních přeměn za 1 s. Jednotkou je 1 becquerel (Bq).\\\\\r\r\\par Aktivita radioaktivního zářiče je přímo úměrná celkovému počtu dosud nepřeměněných jader. Konstanta úměrnosti se nazývá přeměnová konstanta $\\lambda$. Platí\r$$A(t)=\\lambda N(t).$$\\\\\r\r\\par Přeměnová konstanta vyjadřuje pravděpodobnost přeměny atomového jádra během jedné sekundy. Zákon můžeme vyjádřit i ve tvaru:\r$$N=N_0e^{-\\lambda t},$$kde $N$ je počet nerozpadlých částic v čase $t$, $N_0$ je počáteční počet částic a $\\lambda$ je přeměnová konstanta.\\\\\r",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "Jednotkou přeměnové konstanty je",
        "CorrectResponse": null,
        "WrongResponse": null,
        "CorrectAnswerIndex": 3,
        "Options": [
          "m",
          "s",
          "m/s",
          "1/s"
        ]
      },
      {
        "Type": "Image",
        "ImageName": "17-01.png",
        "ImageCaption": "Obrázek č. 1: Graf rozpadového zákona",
        "Title": "Obrázek č. 1"
      },
      {
        "Type": "KnowledgeCheck",
        "Title": "Kontrolní otázka",
        "Question": "Po uplynutí 2 poločasů rozpadu byl počet rozpadlých jader:",
        "CorrectResponse": null,
        "WrongResponse": null,
        "CorrectAnswerIndex": 2,
        "Options": [
          "25 % z původního počtu",
          "50 % z původního počtu",
          "75 % z původního počtu",
          "100 % z původního počtu"
        ]
      },
      {
        "Type": "Text",
        "Title": "Text",
        "Text": "\\par Poločas přeměny $T$ udává dobu, za kterou se rozpadne polovina původního počtu jader:\r$$T=\\frac{\\ln{2}}{\\lambda}.$$",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "Na začátku pozorování rozpadu látky s poločasem rozpadu 12 hodin byla zjištěna hmotnost 80 g preparátu. Po uplynutí 2 dní byla hmotnost nerozpadlých jader:",
        "CorrectResponse": null,
        "WrongResponse": null,
        "CorrectAnswerIndex": 3,
        "Options": [
          "40 g",
          "20 g",
          "10 g",
          "5 g"
        ]
      },
      {
        "Type": "Text",
        "Title": "Text",
        "Text": "\\par Protože $\\lambda =\\frac{\\ln{2}}{T}$, lze rozpadový zákon psát i ve tvaru \r$$N=N_0\\left( \\frac{1}{2}\\right)^{\\frac{t}{T}}.$$\\\\\r\r\r",
        "IsHtml": false
      }
    ],
    "Type": "Chapter"
  },
  {
    "Title": "7. Aktivita zářiče",
    "Contents": [
      {
        "Type": "Text",
        "Title": "Text",
        "Text": "\\par Z rozpadového zákona lze určit absolutní počet nerozpadlých jader, nelze však vyčíst, kolik rozpadů proběhne za jednu sekundu.\\\\\r\r\\par Po dosazení funkce $N=f(t)$ z rozpadového zákona dostaneme rovnici $$A=N_0\\lambda\\left( \\frac{1}{2}\\right)^\\frac{t}{T}=A_0\\left( \\frac{1}{2}\\right)^\\frac{t}{T}$$\\\\",
        "IsHtml": false
      },
      {
        "Type": "Image",
        "ImageName": "17-02.png",
        "ImageCaption": "Obrázek č. 2: Závislost aktivity na čase",
        "Title": "Obrázek č. 2"
      },
      {
        "Type": "KnowledgeCheck",
        "Title": "Kontrolní otázka",
        "Question": "Za jak dlouho klesne aktivita zářiče na 25 % původní hodnoty?",
        "CorrectResponse": null,
        "WrongResponse": null,
        "CorrectAnswerIndex": 1,
        "Options": [
          "Za poločas rozpadu",
          "Za dvojnásobek poločasu rozpadu",
          "Za trojnásobek poločasu rozpadu",
          "Za čtyřnásobek poločasu rozpadu"
        ]
      }
    ],
    "Type": "Chapter"
  },
  {
    "Title": "8. Literatura",
    "Contents": [
      {
        "Type": "Literature",
        "Title": "Použitá literatura",
        "Text": "\\par BARTUŠKA Karel. Sbírka z fyziky pro střední školy IV., 1. vydání. Praha: Prometheus, 2000. ISBN 80-7196-037-3.\\\\\r\r\\par Doc. RNDr. LEPIL Oldřich CSc., RNDR. BEDNAŘÍK CSc, Doc. RNDR. ŠIROKÁ Miroslava, CSc. Fyzika - Sbírka z fyziky pro střední školy, dotisk 3. vydání. Praha: Prometheus, 2012. ISBN 978-80-7196-266-3.\\\\\r\r\\par Doc. Ing. ŠTOLL Ivan CSc. Fyzika pro gymnázia. Fyzika mikrosvěta, 1. vydání. Praha: Galaxie, 1993. ISBN 80-85204-19-3.\\\\\r",
        "IsHtml": false
      }
    ],
    "Type": "Chapter"
  }
]