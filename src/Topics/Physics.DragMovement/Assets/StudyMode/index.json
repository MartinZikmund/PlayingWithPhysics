[
  {
    "Title": "Pohyb v odporujícím prostředí",
    "Contents": [
      {
        "Type": "RealWorld",
        "Title": "První kosmonaut",
        "Text": "\\par \\textit{Stísněný prostor kabiny ozařovaly plameny, které tančily za kruhovým okénkem. Dýchal zrychleně. Posledních pár minut neprobíhalo vůbec dobře a teď se v té kovové kouli řítil k zemi nadzvukovou rychlostí.\\\\\r\r\\par Za chvilku snad bude po všem.\\\\\r\r\\par Blížil se kritický okamžik přistání. V ramenou ucítil prudké škubnutí a na přístrojové desce se objevil nápis PŘIPRAVIT SE KE KATAPULTÁŽI! Nacházel se ve výšce 7500 metrů nad zemským povrchem.\\\\\r\r\\par Otvorem o průměru necelého jednoho metru se prohnalo katapultovací křeslo. Pilot se jen modlil, aby při tomto krkolomném manévru nepřišel o hlavu.\\\\\r\r\\par Křeslo padalo ještě další tři kilometry a ve výšce čtyř kilometrů se od něj pilot odpoutal a začal se pomalu snášet k zemi na osobním padáku.\\\\\r\r\\par Kde to je? To je Volha? Tady jsem přistát neměl! Hlavou mu proběhla vzpomínka na loňský incident s americkým špionážním letounem U-2, který byl sestřelen a jeho pilot zajat sověty. Nikde neviděl záchranný tým. Snad na něj nevezmou vesničané vidle a uvěří, že je jejich. Rukou psaný nápis CCCP na helmě by mu v tom měl pomoci.\\\\\r\r\\par Vítr ho přenesl přes řeku a snesl ho na pole, kde od samého rána pracovala babička s vnučkou.\\\\\r\r\\par „A kde jsi se tu vzal?“, přivítala ho babka.\\\\\r\r\\par Byl 12. duben 1961, Jurij Alexejevič Gagarin se právě vrátil z vesmíru.\\\\}",
        "IsHtml": false
      },
      {
        "Type": "Text",
        "Title": "Úvod",
        "Text": "\\par Při pohybech v homogenním tíhovém poli jsme si úlohy často zjednodušovali zanedbáním odporové síly. Pokud se ale pohybujeme v atmosféře, tak ne vždy můžeme odpor vzduchu zanedbat. Ať už jde o pohyb volně puštěného tělesa z větší výšky, šikmý vrh velkou rychlostí, pád listu ze stromu či let parašutisty na padáku.\\\\",
        "IsHtml": false
      }
    ],
    "Type": "Chapter"
  },
  {
    "Title": "Velikost odporové síly",
    "Contents": [
      {
        "Type": "Text",
        "Title": "Text",
        "Text": "\\par Při malých rychlostech je obtékání tělesa laminární a velikost odporové síly je přímo úměrná rychlosti. To však platí jen pro velmi malé rychlosti a jen pro tělesa malých rozměrů, takže se v praxi s tímto případem v podstatě nesetkáme.\\\\ \r\r\\par Při běžných rychlostech je obtékání tělesa turbulentní. Pro velikost odporové síly platí vztah $$F_o=\\frac{1}{2}C\\rho Sv^2,$$kde $C$ je součinitel odporu, $\\rho$ hustota prostředí, $S$ obsah průřezu tělesa kolmého ke směru pohybu (tzv. účinný průřez) a $v$ velikost rychlosti.\\\\\r\r\\par Tento vztah experimentálně odvodil Isaac Newton, proto se také někdy nazývá Newtonův zákon odporu.\\\\",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "Součinitel odporu $C$ závisí na tvaru tělesa. Tipnete si, který tvar má nejmenší součinitel odporu?",
        "CorrectResponse": null,
        "WrongResponse": null,
        "CorrectAnswerIndex": 4,
        "Options": [
          "dutá polokoule, jejíž dutina je po směru pohybu",
          "rovná deska",
          "koule",
          "dutá polokoule, jejíž kulová plocha je po směru pohybu",
          "kapkovitý tvar"
        ]
      },
      {
        "Type": "Image",
        "ImageName": "",
        "Title": "Obrázek č. 1"
      },
      {
        "Type": "Text",
        "Title": "Text",
        "Text": "\\par Když se podíváte do fyzikálních tabulek, naleznete tyto hodnoty:\\\\dutá polokoule 1,33 (obr. č. 1)\\\\tenká rovná deska 1,12 (obr. č. 2)\\\\koule 0,48 (obr. č. 3)\\\\vypuklá polokoule 0,34 (obr. č. 4)\\\\kapkovitý (aerodynamický tvar) 0,03 (obr. č. 5)\\\\\r\r\\par Nejmenší součinitel odporu $C$ má tedy kapkovitý tvar. Říkáme mu sice kapkovitý, ale kapky mají různé tvary. Mohl by to být tvar kapky, která se právě oddělila od zbytku kapaliny, např. kapka vody u kapajícího kohoutku.\\\\\r\r\\par Tabulka součinitele odporu $C$ obsahuje několik málo základních tvarů. Možná byste našli hodnoty i pro další tvary, ale většinou se součinitel odporu $C$ stanovuje experimentálně v aerodynamickém tunelu. Např. Škoda Octavia 4 liftback má součinitel odporu 0,24, combi 0,26.\\\\\r\r\\par U automobilů je žádoucí co nejmenší součinitel odporu $C$, protože snížením tohoto součinitele klesá spotřeba. Konstruktéři letadel, lodí i ponorek se také snaží tento součinitel co nejvíce snížit. Ryby se aerodynamickému tvaru blíží takřka dokonale.\r\r",
        "IsHtml": false
      },
      {
        "Type": "RealWorld",
        "Title": "K zamyšlení",
        "Text": "\\par Zamyslete se, kdy je potřeba, aby byl součinitel odporu $C$ maximální.\\\\",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "Velikost odporové síly závisí na druhé mocnině rychlosti, takže pokud se rychlost zvýší dvakrát:",
        "CorrectResponse": null,
        "WrongResponse": null,
        "CorrectAnswerIndex": 3,
        "Options": [
          "zmenší se odporová síla na polovinu",
          "odporová síla zůstane stejná",
          "odporová síla se zvětší dvakrát",
          "odporová síla se zvětší čtyřikrát",
          "odporová síla se zvětší osmkrát"
        ]
      },
      {
        "Type": "Text",
        "Title": "Text",
        "Text": "\\par Pro velké rychlosti, kdy je rychlost rovna rychlosti zvuku nebo větší, roste odporová síla se třetí mocninou rychlosti.\\\\ ",
        "IsHtml": false
      },
      {
        "Type": "ToRemember",
        "Title": "K zapamatování",
        "Text": "\\par Pro běžné rychlostí platí pro velikost odporové síly vztah $$F_o=\\frac{1}{2}C\\rho Sv^2,$$kde $C$ je součinitel odporu, $\\rho$ hustota prostředí, $S$ účinný průřez a $v$ velikost rychlosti.\\\\",
        "IsHtml": false
      }
    ],
    "Type": "Chapter"
  },
  {
    "Title": "Pád volně puštěného tělesa",
    "Contents": [
      {
        "Type": "Text",
        "Title": "Text",
        "Text": "\\par Na těleso volně puštěné v odporujícím prostředí působí svisle dolů tíhová síla $F_G$ a svisle vzhůru odporová síla prostředí $F_o$. Vztlakovou sílu zanedbáme i zde.\\\\\r\r\\par Velikost tíhové síly se vypočítá:$$F_G=mg,$$ kde $m$ je hmotnost tělesa a $g$ je tíhové zrychlení.\\\\\r\r\\par Velikost odporové síly jsme probrali v předchozí kapitole:$$F_o=\\frac{1}{2}C\\rho Sv^2,$$kde $C$ je součinitel odporu, $\\rho$ hustota prostředí, $S$ účinný průřez a $v$ velikost rychlosti.\\\\\r\r\\par Protože nelze odvodit jednoduché vzorce pro výpočty souřadnic, rychlosti, doby pádu apod., ukážeme si, jak pracuje naše aplikace. Podobný postup můžeme použít, pokud bychom chtěli naprogramovat pohyby v odporujícím prostředí v některém z tabulkových procesorů, např. v MS Excel.\\\\\r\r\\par Výpočty budeme provádět po velmi krátkých časových intervalech (např. $\\Delta t=$ 0,001 s). Kratší časový interval znamená větší přesnost výpočtu.\\\\\r\r\\par V okamžiku, kdy těleso pustíme, působí na těleso pouze tíhová síla $F_G$. Zrychlení v tomto okamžiku označíme $a_0$ a je rovno tíhovému zrychlení $g$, tedy $a_0=g$. Protože těleso má v počátečním okamžiku nulovou rychlost ($v_0=0$), je odporová síla nulová ($F_{o0}=0$). Souřadnice $y$ bude rovna výšce $h$, ze které bude těleso vypuštěno, tedy $y_0=h$.\\\\\r\r",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "K výpočtu rychlosti a polohy v následujícím okamžiku využijeme vzorce pro výpočet rychlosti a dráhy rovnoměrně zrychleného pohybu. Která možnost je správně pro tento pohyb, je-li počáteční rychlost nulová?",
        "CorrectResponse": null,
        "WrongResponse": null,
        "CorrectAnswerIndex": 0,
        "Options": [
          "$v=at, s=\\frac{1}{2}at^2$",
          "$v=at, s=vt$",
          "$v=$ konst., $s=vt$"
        ]
      },
      {
        "Type": "Text",
        "Title": "Text",
        "Text": "\\par Pokud počáteční rychlost a dráha nebudou nulové, platí vztahy:$$v=v_0+at,$$ $$s=s_0+v_0t+\\frac{1}{2}at^2.$$\\\\\r\r\\par Spojením výše uvedených vztahů získáme vztahy potřebné pro výpočet údajů v následujícím časovém okamžiku:$$a_{n+1}=g-\\frac{F_o}{m}=g-\\frac{\\frac{1}{2}at^2}{m},$$ $$v_{n+1}=v_n+a_n\\Delta t,$$ $$y_{n+1}=y_n-v_n\\Delta t+\\frac{1}{2}a_n\\Delta t^2.$$\\\\\r\r\r",
        "IsHtml": false
      },
      {
        "Type": "RealWorld",
        "Title": "K zamyšlení",
        "Text": "\\par Člen $\\frac{1}{2}a_n\\Delta t^2$ v posledním vztahu lze zanedbat. Proč?\\\\",
        "IsHtml": false
      },
      {
        "Type": "Text",
        "Title": "Text",
        "Text": "\\par Tyto výpočty provádíme tak dlouho, dokud není souřadnice $y$ rovna 0.\\\\ ",
        "IsHtml": false
      }
    ],
    "Type": "Chapter"
  },
  {
    "Title": "Vrhy v odporujícím prostředí",
    "Contents": [
      {
        "Type": "Text",
        "Title": "Text",
        "Text": "\\par Pokud bude mít těleso na počátku pohybu nějakou rychlost (a je jedno v jakém směru), hovoříme o vrhu. Postup výpočtů bude stejný jako u pádu volně puštěného tělesa, protože ani v tomto případě nelze odvodit jednoduché vzorce souřadnice, rychlost či dobu pádu.\\\\ ",
        "IsHtml": false
      },
      {
        "Type": "Image",
        "ImageName": "",
        "Title": "Obrázek č. 2"
      },
      {
        "Type": "Text",
        "Title": "Text",
        "Text": "\\par Počáteční rychlost vrhu $v_0$ rozložíme na vodorovnou složku $v_{x0}$ a svislou složku $v_{y0}$: $$v_{x0}=v_{0}\\cos{\\alpha},$$ $$v_{y0}=v_{0}\\sin{\\alpha},$$ kde $\\alpha$ je úhel, který svírá směr počáteční rychlost s vodorovnou rovinou. Pro zjednodušení budeme předpokládat, že vodorovná složka rychlosti bude pouze ve směru osy $x$.",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "Která z následujících možností je správná?",
        "CorrectResponse": null,
        "WrongResponse": null,
        "CorrectAnswerIndex": 2,
        "Options": [
          "odporová síla bude na těleso působit pouze při pohybu vodorovným směrem",
          "odporová síla bude na těleso působit pouze při pohybu svislým vodorovným směrem",
          "odporová síla bude na těleso působit při pohybu vodorovným i svislým směrem"
        ]
      },
      {
        "Type": "Text",
        "Title": "Text",
        "Text": "\\par Ve vodorovném směru, tedy ve směru osy $x$, působí proti pohybu tělesa pouze síla odporu prostředí $F_o$. Potřebné údaje v následujících okamžicích vypočteme: $$a_{xn+1}=\\frac{\\frac{1}{2}C\\rho Sv^2_{xn}}{m}$$ $$v_{xn+1}=v_{xn}-a_{xn}\\Delta t,$$ $$x_{n+1}=x_{n}+v_{xn}\\Delta t-\\frac{1}{2}a_{xn}\\Delta t^2.$$\\\\\r\r\\par Ve svislém směru působí na těleso kromě síly odporu prostředí $F_o$ také síla tíhová $F_G$.\\\\\r\r\\par Je-li $v_y$ kladná (těleso stoupá, tíhová síla i odpor prostředí působí svisle dolů a zmenšují svislou složku rychlosti), bude pro zrychlení (resp. zpomalení) platit: $$a_{yn+1}=g+\\frac{\\frac{1}{2}C\\rho Sv^2_{yn}}{m}.$$\\\\\r\r\\par Je-li $v_y$ záporná (těleso klesá, tíhová síla zvětšuje složku svislé rychlosti, odpor prostředí zmenšuje svislou složku rychlosti), bude pro zrychlení (resp. zpomalení) platit: $$a_{yn+1}=g-\\frac{\\frac{1}{2}C\\rho Sv^2_{yn}}{m}.$$\\\\\r\r\\par Rychlost, resp. souřadnice vypočteme ze vztahů: $$v_{yn+1}=v_{yn}-a_{yn}\\Delta t,$$ $$y_{n+1}=y_{n}-v_{yn}\\Delta t+\\frac{1}{2}a_{yn}\\Delta t^2.$$\\\\\r\r\\par Podobně jako u pádu volně puštěného tělesa lze při velmi malém $\\Delta t$ členy $\\frac{1}{2}a_{xn}\\Delta t^2$ resp. $\\frac{1}{2}a_{yn}\\Delta t^2$ zanedbat.\\\\\r\r\\par Tyto výpočty provádíme tak dlouho, dokud není souřadnice $y$ rovna 0.\\\\",
        "IsHtml": false
      },
      {
        "Type": "KnowledgeCheck",
        "Title": "Kontrolní otázka",
        "Question": "Jaká bude velikost okamžité rychlosti $v_n$?",
        "CorrectResponse": null,
        "WrongResponse": null,
        "CorrectAnswerIndex": 3,
        "Options": [
          "$v_n=v_{xn}+v_{yn}$",
          "$v_n=v^2_{xn}+v^2_{yn}$",
          "$v_n=\\sqrt{v_{xn}+v_{yn}}$",
          "$v_n=\\sqrt{v^2_{xn}+v^2_{yn}}$"
        ]
      },
      {
        "Type": "Text",
        "Title": "Text",
        "Text": "\\par Velikost okamžité rychlosti $v_n$ určíme z obrázku č. 2 jako délku přepony pravoúhlého trojúhelníku s odvěsnami $v_{xn}$ a $v_{yn}$. \\\\",
        "IsHtml": false
      }
    ],
    "Type": "Chapter"
  },
  {
    "Title": "Zdroje",
    "Contents": [
      {
        "Type": "Literature",
        "Title": "Použitá literatura",
        "Text": "\\par SVOBODA, E., BEDNAŘÍK M., ŠIROKÁ M. Fyzika pro gymnázia - Mechanika. 5., přeprac. vyd. Praha: Prometheus, 2013. ISBN 978-80-7196-431-5.\\\\\r\r\\par Obtékání těles reálnou tekutinou :: MEF. Fyzika :: MEF [online]. Copyright © 2006 [cit. 04.12.2020]. Dostupné z: http://fyzika.jreichl.com/main.article/view/127-obtekani-teles-realnou-tekutinou\\\\\r\r\\par Obtékání těles reálnou tekutinou - FYZIKA 007. FYZIKA 007 [online]. [cit. 04.12.2020]. Dostupné z: http://www.fyzika007.cz/mechanika/obtekani-teles-realnou-kapalinou\\\\\r\r\\par POHYBY TĚLESA V ODPORUJÍCÍM PROSTŘEDÍ - Studijní text pro řešitele FO, kat. B [online]. [cit. 04.12.2020]. Dostupné z: http://fyzikalniolympiada.cz/texty/odpor.pdf\\\\",
        "IsHtml": false
      },
      {
        "Type": "Literature",
        "Title": "Doporučená literatura",
        "Text": "\\par Jaký tvar má dešťová kapka? : Meteopress | Předpověď počasí, aktuální počasí. Meteopress | Předpověď počasí, aktuální počasí [online]. Copyright © Meteopress s. r. o. 2020 [cit. 04.12.2020]. Dostupné z: https://www.meteopress.cz/vysvetleni/jaky-tvar-ma-destova-kapka/\\\\",
        "IsHtml": false
      }
    ],
    "Type": "Chapter"
  }
]